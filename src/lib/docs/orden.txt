Forskrift om 
 ordensreglement for 
elever i videregående 
 skoler
Fastsatt med hjemmel i Opplæringsloven § 9 A-10. 
Vedtatt etter fullmakt av direktøren for opplæring og folkehelse, 
27.06.2019Innhold
1. Formål og virkeområde 3
§ 1-1. Formål 3
§ 1-2. Virkeområde 3
2. Elevenes rettigheter 4
§ 2-1. Trygt og godt læringsmiljø 4
§ 2-2. Elevenes rettigheter 4
§ 2-3. Elevdemokratiske rettigheter 4
§ 2-4. Varslingsrett 4
3. Elevenes plikter 5
§ 3-1. Orden 5
§ 3-2. Atferd 5
§ 3-3. Vurdering i orden og atferd 5
§ 3-4. Fravær og oppmøte 5
4. Saksbehandling og sanksjoner 6
§ 4-1. Generelt om saksbehandling 6
§ 4-2. Alminnelige sanksjoner 6
§ 4-3. Særlige sanksjoner 6
§ 4-4. Klageinstans 6
5. Diverse bestemmelser 7
§ 5-1. Erstatningsansvar 7
§ 5-2. Straffbare forhold 7
§ 5-3. Øvrige rutinebeskrivelser 7
§ 5-4. Ikrafttredelse 7
Forsidefoto: LightField / mostphotos.com
Foto denne side: Claudiodivizia / mostphotos.com2 – Forskrift om ordensreglement for elever i videregående skoler i Vestfold og Telemark fylkeskommuneFormål og virkeområde
§ 1-1. Formål
Formålet med ordensreglementet i Vestfold og 
Telemark fylkeskommune er:
1. å bidra til at alle elever utvikler kunnskap, 
ferdigheter og holdninger for å kunne mestre 
livene sine og for å kunne delta i arbeid og 
fellesskap i samfunnet 
2. å gi tydelige rammer som fremmer god orden og 
atferd, og et trygt og godt læringsmiljø
3. å gi informasjon om elevenes rettigheter 
og plikter, og hvilke sanksjoner og 
saksbehandlingsregler som gjelder når elever 
bryter reglementet
4. å være retningsgivende for vurdering av 
orden og atferd, ileggelse av sanksjoner og for 
likebehandling av alle elever§ 1-2. Virkeområde
Ordensreglementet gjelder for alle elever i offentlige 
videregående skoler i Vestfold og Telemark 
fylkeskommune. 
Reglementet gjelder i skoletiden, på skolens 
område, på skolevei, i skolens nærområde, på 
ekskursjoner, skoleturer, ved aktiviteter og på 
arrangementer i skolens regi. 
Reglementet gjelder også for mobbing og andre 
krenkelser som skjer utenfor skolens område, på 
skoleveien, utenfor skoletiden, og i det digitale 
rom. Utvidelsen gjelder når handlingen har en klar 
tilknytning til skolemiljøet ved at handlingen er 
foranlediget av skolesituasjonen eller setter sitt preg 
på den. 
Foto: Gabby Baldrocco / mostphotos.com 
13 – Forskrift om ordensreglement for elever i videregående skoler i Vestfold og Telemark fylkeskommune

Elevenes rettigheter
§ 2-1. Trygt og godt læringsmiljø 
Elevene har rett til et trygt og godt læringsmiljø.
Skolen skal jobbe aktivt og systematisk for å fremme 
et godt psykososialt miljø, der den enkelte elev 
skal kunne oppleve arbeidsro, trygghet og sosial 
tilhørighet. 
Skolen skal ha nulltoleranse mot krenking som 
mobbing, vold, diskriminering og trakassering, og 
skal ha klare rutiner for håndtering av slike saker. 
§ 2-2. Elevenes rettigheter
Elevene har rett til 
1. å bli behandlet med høflighet, respekt og 
omtanke
2. videregående opplæring i henhold til 
Opplæringslova med forskrifter, gjeldende 
læreplaner og fylkeskommunale vedtak
3. en opplæring som er tilpasset deres evner og 
forutsetninger
4. å ta del i planlegging og gjennomføring av 
arbeidet for et trygt og godt skolemiljø
5. å kjenne målene for opplæringen og hva som 
blir vektlagt i vurderingen av kompetansen 
6. å delta aktivt i vurderingen av eget arbeid, egen 
kompetanse og egen faglig utvikling
7. underveis- og sluttvurdering i fag, i orden og i 
atferd. Underveisvurderingen skal gis løpende 
og systematisk og kan være både muntlig og 
skriftlig 
8. en utviklingssamtale minst én gang hvert halvår 
med kontaktlærer. Samtalen skal dokumenteres
9. nødvendig rådgivning ut fra egne behov, 
innenfor utdanning, karriere- og yrkesvalg, og 
personlige og sosiale forhold 
10. å bli varslet skriftlig uten ugrunnet opphold, 
dersom det er
a. tvil om eleven kan få karakter i fag ved 
halvårsvurdering eller standpunktkarakter
b. fare for å få nedsatt karakter i orden 
eller atferd ved halvårsvurdering eller 
standpunktkarakter
11. at skolen samarbeider med elevenes foresatte § 2-3. Elevdemokratiske 
rettigheter 
Skolen skal legge til rette for elevdemokrati og 
elevenes samfunnsmessige engasjement, herunder: 
1. elevene har rett til å delta i skoleutvalg og 
skolemiljøutvalg
2. elevene har rett til å danne elevråd. Elevrådet 
skal ha regelmessige møter med skoleledelsen
3. skolen skal legge til rette for gode arbeidsforhold 
og organisasjonsmessig opplæring for elevenes 
tillitsvalgte, samt gi tilgang til bruk av skolens 
informasjonskanaler
4. elevråd, skolemiljøutvalg og eventuelt 
skoleutvalg skal få fremlagt resultater av 
undersøkelser til behandling, som for eksempel 
Elevundersøkelsen
5. politisk og organisasjonsmessig aktivitet ved 
skolene er tillatt. Praktisk gjennomføring avtales 
med skolens ledelse. 
§ 2-4. Varslingsrett 
Manglende ivaretakelse av rettigheter etter dette 
kapitelet bør elevene melde fra om til skolen, ombud 
eller elevrådet. 
24 – Forskrift om ordensreglement for elever i videregående skoler i Vestfold og Telemark fylkeskommuneElevenes plikter
§ 3-1. Orden
Elevene skal møte presis, vise gode arbeidsvaner og 
god arbeidsinnsats.
Det er god orden å:
1. møte forberedt og delta aktivt i opplæringen
2. gjøre arbeid som blir pålagt etter beste evne og 
til rett tid
3. melde fra til skolen så raskt som mulig ved 
fravær
4. dokumentere fravær innen de frister som er satt, 
i tråd med gjeldende fraværsrutiner
5. holde orden på og ha med nødvendige 
læremidler og utstyr 
6. følge verne- og sikkerhetsregler og bruke 
arbeidstøy og verneutstyr som kreves i læreplan 
eller som er påbudt. 
7. rydde opp etter seg ved bruk av skolens arealer 
og kantine
8. følge skoleeiers og skolens rutinebeskrivelser, 
som omtalt i § 5-3
§ 3-2. Atferd
Elevene skal bidra til å skape et godt skolemiljø ved 
å opptre hensynsfullt og høflig overfor hverandre, og 
vise alminnelig god folkeskikk. 
Det er god atferd å:
1. bidra til arbeidsro i timene
2. følge lærers og øvrige ansattes anvisninger
3. behandle skolens og andres eiendeler på en 
forsvarlig måte 
Det er ikke tillatt å: 
4. bruke grovt språk, mobbe eller krenke andre 
fysisk, verbalt eller digitalt, være voldelig eller 
komme med trusler
5. bruke mobiltelefoner, elektronisk og digitalt 
utstyr under opplæringen uten avtale med 
læreren
6. ta eller bruke bilder, film eller lydopptak av 
medelever, lærere, ansatte eller andre uten 
deres samtykke 7. laste ned eller spre fysisk eller elektronisk; 
pornografisk, rasistisk eller annet krenkende 
eller ulovlig materiale. Pengespill er ikke tillatt.
8. bruke eller ha befatning med tobakk, snus, 
e-sigaretter, alkohol, narkotika, andre rusmidler 
eller dopingmidler
9. ha med farlige gjenstander eller våpen
10. fuske eller forsøke å fuske på prøver eller 
innleveringer ved å motta hjelp fra andre, gi 
hjelp til andre eller benytte hjelpemidler som 
ikke er tillatt
11. levere eller presentere som eget produkt; 
tekster, oppgaveløsninger og liknende som er 
produsert av andre, herunder også tekster og 
løsninger som er lastet ned fra internett 
12. bruke plagg som er til hinder for kommunikasjon 
eller identifisering i undervisningssituasjoner
§ 3-3. Vurdering i orden og atferd
Vurdering i orden og i atferd skal kun knyttes 
til i hvilken grad eleven opptrer i tråd med 
ordensreglementet, og skal holdes adskilt fra 
vurderingen av elevens kompetanse i fag.
§ 3-4. Fravær og oppmøte
Elevene skal være til stede under opplæringen 
dersom ikke annet er avtalt med skolen.
Alt fravær registreres i dager og enkelttimer. Alt 
oppmøte etter at opplæringen starter, blir registrert 
som anmerkning om forsentkomming.
Eleven må melde fra så raskt som mulig til skolen 
ved sykdom eller andre årsaker til fravær. Dette 
gjelder også dersom eleven må forlate opplæringen. 
Dersom et fravær vedvarer, skal eleven gi ny melding 
til skolen om dette.
For øvrig håndteres fravær i tråd med 10 %-regelen, 
rutiner for fraværsføring og fraværsoppfølging i 
fylkeskommunen. 
35 – Forskrift om ordensreglement for elever i videregående skoler i Vestfold og Telemark fylkeskommuneSaksbehandling og 
sanksjoner
§ 4-1. Generelt om saksbehandling
Elever som bryter ordensreglementets kapittel 3, 
kan ilegges sanksjoner. 
Sanksjoner skal stå i rimelig forhold til elevens brudd 
på reglementet, hvor alvorlighetsgrad og gjentakelse 
har betydning for valg av sanksjoner.
Eleven plikter å følge de sanksjoner som skolen har 
vedtatt. Ved manglende overholdelse kan det vedtas 
nye sanksjoner.
Det er ikke lov å sanksjonere en gruppe kollektivt for 
noe en elev har gjort seg skyldig i. 
§ 4-2. Alminnelige sanksjoner 
Alminnelige sanksjoner kan ilegges ved ett eller 
flere brudd på ordensreglementet. Sanksjonen skal 
formidles til eleven og registreres med begrunnelse. 
Eleven kan ilegges en eller flere alminnelige 
sanksjoner:
1. muntlig tilsnakk 
2. skriftlig anmerkning
3. frata eleven gjenstander eller rusmidler
4. utføring av pålagte oppgaver og/eller utbedring 
av skader eleven har utført ved f.eks. å vaske, 
rydde og/eller fjerne gjenstander 
5. pålegg om tilstedeværelse i møter på eller 
utenfor skolen, før eller etter ordinær skoletid, 
f.eks. møte i konfliktrådet
6. begrenset adgang til utstyr/verksted/spesialrom 
7. bortvisning fra klasse/gruppe for resten av en 
opplæringsøkt, avgrenset til to klokketimer, etter 
lærers avgjørelse§ 4-3. Særlige sanksjoner 
Særlige sanksjoner er enkeltvedtak, og kan ilegges 
etter alvorlige enkelthendelser eller gjentatte brudd 
på ordensreglementet. 
Før særlige sanksjoner blir vurdert og besluttet, 
skal eleven få mulighet til å forklare seg muntlig. 
Rektor bør tilby eleven å ha med seg en person til 
denne samtalen. Foresatte til elever under 18 år skal 
uansett varsles.
Særlige sanksjoner skal være skriftlig, begrunnet og 
opplyse om elevens rett til å klage. Eleven har rett til 
veiledning om sine rettigheter som part i saken, og 
hvordan man går frem ved en klage.
Før det blir gjort vedtak om bortvisning, skal 
hjelpetiltak og mildere sanksjoner vurderes.
Eleven kan ilegges en eller flere særlige sanksjoner:
1. nedsatt karakter i orden eller atferd
2. bortvisning fra skolen for resten av skoledagen 
etter vedtak av rektor
3. bortvisning fra og med en hel skoledag og inntil 
fem skoledager etter vedtak av rektor 
4. bortvisning for resten av skoleåret etter 
vedtak av fylkeskommunen ved direktøren for 
opplæring og folkehelse
§ 4-4. Klageinstans
Fylkestinget, eller den fylkestinget har gitt 
myndighet, er klageinstans for enkeltvedtak om 
særlige sanksjoner, jf § 4-3.
46 – Forskrift om ordensreglement for elever i videregående skoler i Vestfold og Telemark fylkeskommuneDiverse bestemmelser
§ 5-1. Erstatningsansvar
Eleven kan bli erstatningsansvarlig for skader på 
skolens eller andres eiendeler.
§ 5-2. Straffbare forhold
Straffbare forhold innenfor ordensreglementets 
virkeområde, jf. § 1-2, vil bli meldt til politiet.
§ 5-3. Øvrige rutinebeskrivelser 
Skoleeier kan utarbeide egne rutinebeskrivelser for:
• IKT-reglement
• Eksamensreglement
• Ekskursjoner/skoleturerDen enkelte videregående skole kan utarbeide egne 
rutinebeskrivelser for:
• Kantine
• Parkering
• Bruk av utstyr/verksted/spesialrom
• Helse, miljø og sikkerhet
• Ekskursjoner/skoleturer
§ 5-4. Ikrafttredelse
Forskriften trer i kraft 01.08.2019
5
Foto: Gabby Baldrocco / mostphotos.com7 – Forskrift om ordensreglement for elever i videregående skoler i Vestfold og Telemark fylkeskommuneMerk! 
Når ordensreglementet legges ut 
elektronisk på fylkeskommunens 
nettside, legges lenke til felles 
grunnlagsdokumenter inn parallelt. Ved å 
benytte lenker sikrer vi at informasjonen 
holdes oppdatert til enhver tid. 
Hver skole må selv sørge for å ha egne 
rutinebeskrivelser, jf. § 5-3, tilgjengelig for 
elevene.
Felles grunnlagsdokumenter som 
skoleeier plikter å ha tilgjengelig for 
elevene:
• Lov om grunnskolen og den 
vidaregåande opplæringa 
(Opplæringsloven) og Forskrift til 
opplæringsloven 
• Lov om behandlingsmåten i 
forvaltningssaker (Forvaltningsloven) 
• Prosedyre for håndtering av klager fra 
elev på ansatt ved de videregående 
skolene i Vestfold og Telemark 
fylkeskommune
• Læreplanverket for Kunnskapsløftet 
• IKT-reglement for ansatte og elever ved 
de videregående skolene i Vestfold og 
Telemark fylkeskommune
• Eksamensreglement for de 
videregående skolene i Vestfold og 
Telemark fylkeskommune
• Rutine for fraværsføring i de 
videregående skolene i Vestfold 
og Telemark fylkeskommune med 
tilhørende kravskjema
Listen er ikke uttømmende.
Rutinebeskrivelser som skolen 
plikter å ha tilgjengelig for elevene: 
• Egne rutinebeskrivelser som 
skolen har utarbeidet som tillegg til 
ordensreglementet, jf. § 5-3.
Foto: Gemena communication / 
 mostphotos.com8 – Forskrift om ordensreglement for elever i videregående skoler i Vestfold og Telemark fylkeskommune